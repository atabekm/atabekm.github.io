---
layout: post
title: Konstituciya
author: atabek
language: lat
ref: constitution
tags: konstituciya Qaraqalpaqstan
---

Qaraqalpaqstan Respublikası Konstituciyasınıń qalay isle(me?)wi haqqında eki mısal.

1-mısal.

> 80-statya. Qaraqalpaqstan Respublikası Joqarǵı Keńesiniń Baslıǵı Qaraqalpaqstan Respublikasınıń eń joqarı lawazımlı adamı bolıp tabıladı.
> Qaraqalpaqstan Respublikası Joqarǵı Keńesiniń Baslıǵı Qaraqalpaqstan Respublikasınıń Joqarǵı Keńesi tárepinen Qaraqalpaqstan Respublikası Joqarǵı Keńesiniń deputatlarınıń arasınan jasırın dawıs beriw jolı menen Qaraqalpaqstan Respublikası Joqarǵı Keńesiniń wákilligi múddetine hám qatarına eki múddetten asırılmastan saylanadı.

Aldınǵı Joqarı Keńestiń baslıǵı 18-jıl "taxtta" otırdı. Eger joqarıdaǵı 80-statyaǵa qarasaq, 5 jıldan eki múddet, yaǵnıy 10 jıldan aspawı kerek. Sheklewdi ne qılamız degen soraw payda boladı? Durıs, 80-statyadan "_qatarına eki múddetten asırılmastan_" degen jerdi alıp taslaymız. Aqırǵı redakciyasında álle qashan alıp taslanǵan. Joqarıdaǵı ózgeris kirgizilmesten aldınǵı variantı edi.

2-mısal.

> 83-statya.
> …
> Qaraqalpaqstan Respublikası Joqarǵı Keńesiniń Baslıǵı óz wákilligin jekke arzası boyınsha, sonday-aq Qaraqalpaqstan Respublikası Joqarǵı Keńesi dúzgen Mámleketlik medicinalıq komissiyasınıń juwmaǵı menen tastıyıqlanǵan den sawlıǵınıń jaǵdayı boyınsha óz minnetlerin orınlay almasa, toqtatıwı múmkin.
> …
> Bunday jaǵdaylarda 10 kún ishinde Qaraqalpaqstan Respublikası Joqarǵı Keńesiniń jańa Baslıǵın saylaw ótkeriledi.

Konstituciya boyınsha 10 kún múddet berilgen taza baslıqtı saylawǵa. Bizler ne qılamız? Birinshi qosımsha Joqarǵı Keńes deputatlıǵına "saylaw" ótkizemiz. Sol deputatlar qatarǵa qosılǵanınan keyin baslıq ushın basqa "jasırın saylaw" ótkizemiz. Oǵan shekem 2 ay ótip ketse ne? Hesh nárse bolmas, keyin joqarıdaǵı 10 kúndi 2 ayǵa ózgertip qoyarmızda.

Konstituciyanı ayaq astı qılǵan jerde onı bayramlawǵa arzıyma eken?
