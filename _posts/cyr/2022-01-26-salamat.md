---
layout: post
title: Саламат
author: atabek
language: cyr
ref: salamat
tags: мақсет жетискенлик
---

Саламат ҳаққында Өзбекистан телевидениеси каналларының биринде [көрсетиў](https://www.youtube.com/watch?v=n0TW8C5f5Ng) таярлаған екен, ҳәммеге көриўди мәсләҳәт еткен болар едим. Саламат пенен 2018-жылы Азиз екеўимиз ТАТУ Нөкис филиалында бир қысқа семинар өткенде танысып, азмас сөйлескен едик. Оннан берли арасында мессенжер я социал тармақлар арқалы жазысып турамыз. Саламатты мен жүдә ҳәрекетшең, талапшаң жигит деп билемен, өзиниң алдына қандайдир бир мақсет қойған болса соған ерисиўге барлық күши менен ҳәрекет етеди. Бул жерде биреўлер айтыўы мүмкин, алдына мақсет қойып, соған ерисиў ҳәм жетискенликпе деп. Әлбетте бул жетискенлик, мениң бақлаўым бойынша бизде бундай адамлар азшылық. Гейбир адамлар ҳәтте алдына мақсет қойыўдыда билмейди, оған жетисиў бир жақта турсын. Саламат болса қандай қыйыншылықлар ҳәм шеклеўлер болмасын, барлығын жеңип өтип, өзиниң қызыққан тараўы - IT тараўының жақсы маманына айланды ҳәм көплеген жетискенликлерге еристи. Сол ушын, Саламатты көпшилик адамларға өрнек ретинде көрсетиўге арзыйтуғын инсан деп билемен. Саламаттан өзиниң үстинде ислеўди тоқтатпай (исенемен, буны өзи жақсы биледи), еледе көплеген жетискенликлери менен бизлерди қуўантыўды даўам етеди деп үмит етемиз. Алға Саламат!

[![Oramizdagi odamlar youtube screenshot](/assets/img/oramizdagi-odamlar-youtube-screenshot.jpg "Oramizdagi odamlar youtube screenshot")](https://www.youtube.com/watch?v=n0TW8C5f5Ng)
