---
layout: post
title: Түркияда оқыў
author: atabek
language: cyr
ref: study-in-turkey
tags: Түркия билимлендириў университет
---

<div>
  <script
    async
    src="https://telegram.org/js/telegram-widget.js?19"
    data-telegram-post="bmamadiev/1576"
    data-width="100%"
  ></script>
</div>

Жақында Америка Даўысы (Voice of America) радиокомпаниясы ағзасы Беҳзод Мамадиевтиң Түркияның Бурса қаласынан таярлаған (жоқарыдағы берилген) қысқа көрсетиўин көрип қалып едим. Мениң итибарым түскен жери, Түркиядағы жоқары оқыў орынлары ҳаққындағы мағлыўматлар болды. Сол жерде оқыйтуғын жерлеслердиң ҳәм интернеттен үстиртин қараған мағлыўматларым бойынша Түркия университетлеринде оқыўдың "контракт" пулы семестрине $300ден басланады екен ҳәм бул маған күтилмеген хабар болды. Мен Түркияда оқыў ондай дәрежеде (салыстырмалы) арзан деп ойламап едим.

Түркия мениң пикиримше түркий (мен ҳәтте мусылман деген болар едим) дүньядағы ҳәр тәреплеме ең раўажланған ел есапланады. Ол базар экономикасы, демократия, инсан ҳуқықлары, жеке мүлк ҳуқықлары бойынша әдеўир жетискенликлерге ерискен. Ҳәзирги президент Эрдоғанның авторитар қылықлары әлбетте бул жетискенликлерди азмас арқаға шегиниўге мәжбүр қылды. Бирақ бул шегиниўлерди есапқа алғандада Түркиядағы еркинликлер бизлерге усаған авторитар мәмлекетлерге салыстырғанда әдеўир көп.

Өзбекистандағы мәмлекетлик жоқары оқыў орынларында тәлим алыў студентлерге жылына шама менен $1200-1500ге түседи екен (бул стипендия менен, егер стипендиясыз болса $600-900). Ойлап қарасақ, Өзбекистанда "контрактқа" төленетуғын пул Түркияның университетлериниң "контрактына" да жетип қалады екен (ҳәммесине емес әлбетте). Бул жүдә ҳәм жақсы имкәният деп ойлайман, егер сизиң абитуриент балаларыңыз, ағайинлериңиз, танысларыңыз болса бул вариантты бир ойлап көриўди мәсләҳәт еткен болар едим.
