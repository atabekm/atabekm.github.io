---
layout: post
title: Конституция
author: atabek
language: cyr
ref: constitution
tags: конституция Қарақалпақстан
---

Қарақалпақстан Республикасы Конституциясының қалай исле(ме?)ўи ҳаққында еки мысал.

1-мысал.

> 80-статья. Қарақалпақстан Республикасы Жоқарғы Кеңесиниң Баслығы Қарақалпақстан Республикасының ең жоқары лаўазымлы адамы болып табылады.
> Қарақалпақстан Республикасы Жоқарғы Кеңесиниң Баслығы Қарақалпақстан Республикасының Жоқарғы Кеңеси тәрепинен Қарақалпақстан Республикасы Жоқарғы Кеңесиниң депутатларының арасынан жасырын даўыс бериў жолы менен Қарақалпақстан Республикасы Жоқарғы Кеңесиниң ўәкиллиги мүддетине ҳәм қатарына еки мүддеттен асырылмастан сайланады.

Алдынғы Жоқары Кеңестиң баслығы 18-жыл "тахтта" отырды. Егер жоқарыдағы 80-статьяға қарасақ, 5 жылдан еки мүддет, яғный 10 жылдан аспаўы керек. Шеклеўди не қыламыз деген сораў пайда болады? Дурыс, 80-статьядан "_қатарына еки мүддеттен асырылмастан_" деген жерди алып таслаймыз. Ақырғы редакциясында әлле қашан алып тасланған. Жоқарыдағы өзгерис киргизилместен алдынғы варианты еди.

2-мысал.

> 83-статья.
> …
> Қарақалпақстан Республикасы Жоқарғы Кеңесиниң Баслығы өз ўәкиллигин жекке арзасы бойынша, сондай-ақ Қарақалпақстан Республикасы Жоқарғы Кеңеси дүзген Мәмлекетлик медициналық комиссиясының жуўмағы менен тастыйықланған ден саўлығының жағдайы бойынша өз миннетлерин орынлай алмаса, тоқтатыўы мүмкин.
> …
> Бундай жағдайларда 10 күн ишинде Қарақалпақстан Республикасы Жоқарғы Кеңесиниң жаңа Баслығын сайлаў өткериледи.

Конституция бойынша 10 күн мүддет берилген таза баслықты сайлаўға. Бизлер не қыламыз? Биринши қосымша Жоқарғы Кеңес депутатлығына "сайлаў" өткиземиз. Сол депутатлар қатарға қосылғанынан кейин баслық ушын басқа "жасырын сайлаў" өткиземиз. Оған шекем 2 ай өтип кетсе не? Ҳеш нәрсе болмас, кейин жоқарыдағы 10 күнди 2 айға өзгертип қоярмызда.

Конституцияны аяқ асты қылған жерде оны байрамлаўға арзыйма екен?
